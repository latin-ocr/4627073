31

Uterque docet‘contra morem ,obtrectandi in responsis invehi.
Rem praestat Alex. frgt. 57 διαβολαὶ δεινὸν κακὸν -- Anax.
30, 12 κατηγορεῖν χρὴ διαβολῆς καὶ λέγειν ὡς δεινόν. In eadem
sede monet Iphigenia: μὴ διαβληθῇς στρατῷ (Ι. A. 1372). Id
enim Euripides habet: si non artificium adhibet, suo tamen
in· loco artis memor aliquid vel tradit vel prodit: quod le-
gentem quoque memorem faciat. Idem in epilogo vides, He-
racl. 422 (cf. Anax. 37, 46).

Hoc quoque prooemii proprium est, laudare iudices aut
auditores: quae laus modica esse debet (Quint. 4, 1, 16).

Itaque Clytemestra (I. A. 977) et Orestes (Or. 1161) affir-
mant se nolle in laudando esse longos.

De probatione haec invenio.

In propria testimoniorum sede (μαρτύρια), ait Theseus
(Hipp. 944) de corpore mortuae Phaedrae: ἐξελέγχεται πρὸς
τῆς θανούσης (cf. 972). Cui respondens filius queritur se te-
stibus carere, id quod secundum artem fit in illa orationis
parte ubi ante occupationem patris diluit. In eadem sede
Tyndarus ait testibus nihil· opus esse. At est status quali-
tatis, ubi omnis testium mentio supervacanea est. Haec est
ea ars intempestiva de qua paulo ante dixi. His addas Po-
lynicem deos invocantem μάρτυρας δὲ τῶνδε δαίμονας καλῶ
(Phoen. 491): et illud Ἑλλὰς μαρτυρεῖ Heracl. 219. Similiter
Helena testes nominat in defensione sui (Troad. 955). Ar-
tificiose quoque Amphiaraus σὺν μάρτυσιν θεοῖσι cum Hercu-
lem de cavillatione Lyci purgat (H. Fur. 176). In loco Hip-
polyti iam allato artificiose iusiurandum adhibetur, ut patet
ex locis orationis patris et filii inter se comparatis (960,
1025, Anax, c. 8,1. c. 18).

Haec de probationibus inartificialibus Euripides habet
(Anax. c. 8. ξ 2). Nam, cum ad vocem βάσανον respiciatur
(Med. 516), vox diversa ibi significatione intellegenda est,
et potius verbum τεκμήριον, quod ex artificialibus est, illu-
strare potest.

Et de hoc quidem genere probationum altero, difficilis
est quaestio. Nam quantum et rhetorici inter se et a po-

