37

Omnino conferendus Plato (Phaedr.267 B. συντομίαν τε λόγων
Gorg. 449 c. φημι μηδένα ἃν ἐν βραχυτέροις ἐμοῦ τὰ αὐτὰ εἰ-
πεῖν, Prot. 329 B. κατὰ βραχύ).

Etiam in commiseratione movenda artis non obliviscitur,
ut patet in Troadibus (466 sqq.) et in Hecuba (585 sq., cf. 486
-87). Tota in poesi nihil est tam miserabile, quam illa ex
beato misera (Cic. Part. Or. 18, 57). At in altero loco (Hec.
592), inter dolorem adhuc recentem, testari potest quantum
adiuvante natura praecepta valeant (Quint. l, prooem. 26):
in altero, tanquam ex cathedra, ipsa praecipit. Quod enim
iterat Anaximenes κακῶς πεπονθότας ἢ πάσχοντας ἢπεισομένους
(c. 35, 3, c.37 saepissime), id totidem verbis Hecuba: πάσχω
τε καὶ πέπονθα κᾶτι πείσομαι (Tr. 468). Illud etiam ἔχει τι
σχῆμα si non ad artis praecepta, tamen ad usum referendum
est: et verba ipsa optime rem proponentia, quasi formula
quaedam, laudari possunt (470—71). Proxima magis etiam
ad scholam conformantur: (472-73)

τοῖς γὰρ κακοῖσι πλείον’ οἶκτον ἐμβαλῶ.

Quod Latine vertere potes, omisso colore poetico: „Pri-
mus locus est misericordiae, per quem, quibus in bonis fue-
rint et nunc quibus in malis sint, ostenditur“ (Cic. Inv. 1,
55, 106).

Id subtilius apud poetam invenio, scilicet eum artem
prodere, non tantum ex eo quod faciat, sed ex eo quod no-
lit aut vetet. Itaque in sede miserationis propria οὐ χρὴ οἰ-
κτείρειν (Troad. 403): sic ait Menelaus se lacrimando posse
miserationem movere, sed nolle (Hec. 991). Idem Menelaus
lacrimas vult siccare (Ι. A. 496). Miserationis mentionem
inicit Tiresias (Ph. 957). Eodem referas verba Orestis in
fabula cognomine (702). Omnia ex epilogo. In epilogum
quoque cadit productio quae dicitur. Ad id respiciens in
conciliationem liberos evocat Medea (894). Productionem
proponit Clytemestra, nec tamen puellam producit (Ι. Α.τ990).
Productio fit pueri in eadem fabula (1241): fit quoque in
Heraclidis (228). Nec absimilia sunt quae Hecuba ait: ἔστι
γὰρ τέκνα καὶ τῷδε (340 Cic. Inv. l, 55. LOCUS septimus).

