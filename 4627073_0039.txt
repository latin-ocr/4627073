26

satis disceptatum esset, potuit arbiter ipse suam sententiam
pronuntiare (εὖ . . . μοι δοκεῖς . . . . διεληλυθέναι· ἔστι μέν-
τοι καὶ ἐμοὶ λόγος Pl. Pr. 347 Α.). Tenendum est Hippiam
sibi potiorem arbitrum videri (337 E. sqq). Hic enim vice
iudicis fungi videbatur (ὥσπερ ὑπὸ διαιτητῶν ἡμῶν 337 E.)
litigantes componentis.

Neque aliter apud poetam disputatio instituitur. In
Phoenissis Iocasta filios in verborum certamen vocat (446—
7), et ipsa¹ litem compositura inter eos diiudicando (κοινὰς
βραβείας 450).' Auditis orationibus, mater ipsa orationem·
habet, postquam se commendasset (530 cf. Pl. Pr. 347 A.
ἔστι καὶ ἐμοὶ λόγος εὖ ἔχων). Nec tantum pronuntiat, utrius-
que dicta excutit, quae minus recte visa sunt, corrigit¹).

Nec minus aperta est declamantium imitatio in Helena
fabula. In qua cum Helena satis Theonoen oravisset, cho-
rus, tanquam audientium corona, priore sermone plausibus
excepto, Menelaum quoque ad dicendum excitat (τοὺς Μενέ-
λεω ποθῶ λόγους ἀκοῦσαι 945-6). Profecto chorus, ut alii
dicendi, sic ipse audiendi iusanabile cacoethes prae se fert
(νοσῶν περὶ λόγων ἀκοήν Pl. Phaedr. 228 Β.). Prodit Mene-
laus ut Lugdunensem rhetor dicturus ad aram. (Iuvenal 1,
44, Suet. Calig. 20). Cuius finita oratione, chorus Theo-
noen monet ut de re pronuntiet (996). Est ubi hoc munus
chorus ipse suscipiat, ut in Medea (576): quem locum apte
cum illo compares. Ut in Protagora arbitri vocem> audis:
ibi εὖ δοκεῖς . . . . λόγος εὖ ἔχων 347 Α. in Medea εὖ τούσδ’
. . ἐκόσμησας λόγους. Hic in Helena nomen ipsum habes.

ἐν σοὶ βραβεύειν, ὦ νεᾶνι, τοὺς λόγους·
οὕτω δὲ κρῖνον ὡς ἅπασιν ἁνδάνῃς.

Priusquam a disputatione illa nos subtrahamus, id quo-
que notandum ut Protagorae in deliciis esset de locis car-
minum ·disserere poetasque ipsos emendare velle (339 Α.).
Idem studium Euripidi erat, qui saepe in carminibus suis
ad aliorum carmina innuit (Ant. frg. 165 = Soph. Ant. 563.
Electr. 530 = Aesch. Choeph. 230. Suppl. 846, Phoen. 751
= Aesch. S. C. T. 375 sqq).

Ab eodem Protagora deductus est mos apud seriores

 

1) cf. Phoenix fr. 809. Plura ap. Lechner‚ sed paullo alitor.

