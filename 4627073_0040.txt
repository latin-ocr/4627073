27

frequentatus de quaestionibus infinitis disputandi (πρῶτος κα-
τέδειξε τὰς πρὸς θέσεις ἐπιχειρήσεις Diog. L. 9, c. 53, cf. Cic.
ad Att. 9, 4. Quint. 3, 5, 5). Exempla habes apud Euri-
pidem: in Suppl. 409 sq. ubi, dilatis negotiis, nuntius et
Theseus de optimo reipublicae statu disputant. Non tamen
ubique apud eum quaestiones -eae ab iis quae in scaena
aguntur, dissociandae sunt: ut in orationibus Phaedrae et
nutricis (Hippol. 407 sqq.) ,. ubi illa de castitate, haec pro
amore dicit.

Ab his diversi sunt communes illi loci, scilicet quas
Gorgias et Protagoras scripserunt rerum illustrium disputa-
tiones (Brut. 12, 46). Protagoras quoque docuit τὸν αὐτὸν
καὶ ψέγειν καὶ ἐπαινεῖν (Steph. Byzant. S. v. Ἄβδηροι. Frei
p. 143). Has oratiunculas discipulis ediscendas dabant (Ar.
El. S. 33, 16), quas scilicet aut imitarentur aut memoria

’ iuvante ad contextum suarum orationum ornandum inferci-

rent. Unde quant'a facta sit ad egrediendum allectatio, sta-
tim vides. 'Et de egressionibus apud Euripidem iam satis
dictum est. Tantum id notatu dignum hoc loco videtur.
Poeta solito longius excurrit ut arcus usum laudet, in Her—
cule Furente (188 sq.). Ibi mihi videor Gorgiae vestigia
odorari: τοξήρη σάγην (188), χεῖρ’ εὔστοχον (195), τυφλοῖς το-
ξεύμασι (199); quibus e proximo addas τετρασκελές ὕβρισμα
(181), et τοῖσι γῆς βλαστήμασι Γίγασι (179). Quo in ultimo
tamen aliam scientiam deprendere licet.

· Sunt enim qui affirment Protagoram in libro illo ὀρθοε-
πείᾳ (Pl. Phaed. 267) inter multa alia illam etiam verborum
originis disciplinam tractavisse, quam etymologiam nomina-
mus (Cope J. Sacred and class. Phil. No. 7. p. 52). Et fa-
cile quidem qui de propria verborum significatione quaerunt,
ad etymologiam qualemcunque recurrunt. Rem tritam apud
Heracliteos multis Plato persequitur (Cratyl. 402 A. et pas-
sim). Serio Euripides3 cui res in deliciis fuit. Exempla
Paleius congessit (v. l, p. XXXI) nec copiam exhausit. Pro-
fecto vulgatum erat in hominum nominibus fatidicum aliquid
perspicere: aut originem, naturam, mores ex nomine expli-
care. Inde illud de Polynice: νεικέων ἐπώνυμον (Phoen. 636);

