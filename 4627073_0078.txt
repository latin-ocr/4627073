657

finibus non conveniunt: aut in ipso nil aequale est. Tota
igitur speeies τεκμηρίοις et ἐνθυμήμασιν continetur. Exemplo
proposito omnia fient plana. Menelaus criminatur fratrem
instabili esse animo (I. A. 334 = τὰ ἔθη φαῦλα Anax. 38, 3):
vult eum mutari (cf. 332 = ἀνέντες Ib.). Amice agitur (336
= οὐ φιλονεικίᾳ ξ 3 οὐ πικρῷ τῷ ἤθει ξ 6). Fere tota pro-
batio ex narratione constat. Narratio in duas partes scin·
ditur: in utroque fine habes sententiose dicta (345, 366).
Inconstantiam urget (μεταβαλών 343, 363). Ex priore senten-
tia (345 sq.) iniustum (Anax. 2, 7 φίλους εὖ ποιεῖν), ex altera
illum inhonestum (κακῶς 367) esse confirmatur. — A quo
'loco facile ad epilogum transitus paratur (370).

De Epilogo.

Sequitur ut de Epilogo dicamus.

Exordium conciliat, Epilogus concitat; illi lenitas, huic
vis orationis propria. In priore rem breviter tangimus, in
posteriore „totas vires causae orator ponit ante oculos“ (Cic.
de or. 2, 29, 129. Quint. 6, 1, 12).

Plato ἐπάνοδον nominat de quo iam satis dixi (p. 13).
Exempla Euripidea postea apponemus.

Apud Anaximenem duplex ratio est, posita aut in rebus
aut in affectibus (ἀναμνῆσαι . . . . εὖ διαθεῖναι καὶ . . κακῶς
37,. 42).

Rerum repetitio vel παλιλλογία vel ἀνάμνησις memoriam
reficit ἐν κεφαλαίῳ (cf. Plat. Phaed. 267 τὸ ἐν κεφαλαίῳ ἑ. ὑπ.
Alii ἀνακεφαλαίωσις Quint. 6, 1, 1). Rerum repetitio brevis
est (σύντομος passim). Fit aut cuncta* simul enumerando
(ἀπολογιζόμενον) aut Singula. dinumerando διαλογιζόμενον (Quint.
6, 1, 3); denique fit per interrogationes (προσερωτῶντοι ξ 42.
Quint. 6, 1, 5; 9, 2, 6). Rerum repetitio saepissime prae-
cipitur nec in fine tantum (c. 24, c. 37, ξ 41, 36, 14, 38,6,
39, 9, 23, 7). Aliter Quintilianus: „nullo loco necessaria,
si breves causae fuerint“; quo cum et poeta et oratores
consentiunt-(Volkmann p. 271). Tantum capita praecipua
repetenda sunt (τὰ βέλτισια c. 37, 43. Quint. l. c.).

Anaximenes de affectibus ieiune et exiliter disputat

5

