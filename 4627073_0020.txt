7

dispositionem et ad dictionem pertinent quae de narrationis
ratione Quintilianus tradit τ „Eam plerique scriptores, maxime
qui sunt ab Isocrate, volunt esse lucidam, brevem, verisimi-
lem“ (4, 2, 31). Nec aliter Dionysius Isocrateis obsequens:
qui Lysiam laudat ut normam quandam huius generis unde
Rhetorici tanquam a fonte praecepta bene narrandi trahant
(τὸ σύντομον . . , τὸ σαφές . . . ἡδεῖαί τε . . . καὶ mewa(
p. 196). Iucunditatis quidem praeceptum ad Theodecten
discipulum Quintilianus refert: eodemque aliud de magnifi-
centia (4, 2, 61—3). At brevitatis praeceptum non sine
irrisione Aristoteles contemnit, invidiose interpretans (ταχεῖαν
Rh. 3, 16, 4, Quint. §32). Modum iustum iam ante Pro-
dicus ridens probaverat: unde sua Aristoteles traxit, si re-
vera haec sunt Aristotelis (Pl. Phaedr. 267. B. συντομίαν λό-
γων ..... ἐγέλασε . . . . μετρίων γελοίως . . . . οὐδὲ . . .
τὸ συντόμως ἀλλὰ τὸ μετρίως Ar. l. c.). Denique quod prae-
pit Quintilianus (4, 2, 46): „Non inornata debet esse brevi-
tas“: id, si quis alius, praestitit Euripides.

De Probatione.

Inde ad probationem transeamus. Ad quam denotan-
dam unum et proprium nomen in loco illo Platonis deesse
supra monuimus. Antipho iam intra fines unius sententiae
capita multa incluserat: λόγους εἰκότας . . . τοὺς μαρτύρας .
. . . τεκμήρια (6, 31). Artificiosius Plato ordinem servat,
sed testimonia tanquam appendicis loco statuit (διήγησίν τινα,
μαρτυρίας τ’ ἐπ’ αὐτῇ, τρίτον τεκμήρια, τέταρτον εἰκότα Phaedr.
267. D.). Aliter tamen ordinat Anaximenes, εἰκότα praemit-
tens c. 37. ς’ 15). Cum Platone testimonia negligente con-
sentiunt illi qui totum hoc genus inartificiale a praeceptis
removere (Quint. 5,=1, 3).

De Corace Tisiaque supra satis dictum est. Nomen
πίστεις antiquiores, seriores ἀγῶνας amant (Volkmann 175).

De Signis.

Tertio loco Plato habet τεκμήρια, vocabulum molestum
tanquam belluam quandam multorum capitum. De usu Eu—

