11

enim ὑποδήλωσις cuius partes πσρέπαινος et παράψογος, ironia
quaedam qua v. c. quem initio laudari putas acerbe exagi-
tatur“ (p. 93). Optime Copius Anglice vertens „covert insinua-
tion“, „by praise“‚ „by censure“ (J. S. C. Phil. No. 9. p. 258).

De Refutatione.

De refutatione nihil apud Platonem habemus, nisi huc
referas verba illa ἑπεξέλεγχος, ἐπιπίστωσις, ita ut bina voca-
bula inter se respondeant, quorum ἔλεγχος, πίστωσις ab accu-
satore proficiscantur, par alterum a reo defendente et priora
diluente (Ar. Rh. 3, 13, 5. ed. Cope).

Locum hic habet Gorgianum illud de risu: quod apud
Scholiastam Platonis sic legitur: τοῦτο παράγγελμα Γοργίου,
τὰς σπουδὰς τῶν ἀντιδίκων γέλωτι ὲκλύειν, τὰ δὲ γελοῖα ταῖς
σπουδαῖς ἐκκρούειν (ΡΙ. Gorg. 473, Ar.Rh. 3, 18, 7, Anax. 36,
17). Ipsius Platonis verba optime in rem nostram conve-
niunt: γελᾷς; ἄλλο αὖ τοῦτο εἶδος ἐλέγχου ἐστὶν, ἐπειδὴ τίς τι

εἴπῃ, καταγελᾶν, ἐλέγχειν δὲ μή (Gorg. 473. E..)

De Egressione.

Ciceroni cum plurimis placuit hanc partem in numerum
non reponi (Inv. 1, 51). Sunt tamen qui tradant Coracem
ipsum quintam orationis esse partem παρέκβασιν voluisse (Spen-
gel. A. S. 25). Et hi quidem post probationem ponunt: Quin-
tilianus statim post narrationem tractat: „plerisque enim mo-
ris esse prolato rerum ordine protinus utique in aliquem lae-
tum aut plausibilem locum quam maxime possint favorabili-
ter excurrere“ (4, 3, l). Et liceat hic statim referre Euri-
pidem arti non deesse: in Hippolyto (984), in Iphigenia Au-
lidensi (446), nullus narrationi locus est: continuo post pro-
oemium fit egressio: scilicet quod supplemento esse debet,
lacunam explet. Quintilianus quidem confitetur posse egres-
sionem quocunque in loco opportune subjungi (ξ 4). Ita ta-
men probat: „si cohaeret et sequitur, non si per vim cunea-
tur, et quae natura iuncta erant distrahit (ξ 4).

Pauca artis vestigia iam notanda sunt. Licymnium ab

