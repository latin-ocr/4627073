47'

aut protinus ad probationem commode fit transitus (cf. Quint.
4, 1, 76).

Huic diversum ordinem diserte praecipit Anaximenes
(c. 30, g 1—33 21--22‚ e. 37, §g 3, 13). 1. Sui excusatio.
2. Prothesis. 3. Attentio et conciliatio. Qui autem conci-
liat, se laudat, adversario obtrectat. Maxime in eo scriptor
laborat, ut invidiam levet, et quidem in deliberativo et in
iudiciali genere, de ceteris minus curiosus, nec tamen negli-
gens (cc. 30, 37, c. 36, 1, 2, c. 38, 2).

Non alienum est de se modestius loqui (30, 7, 37, 4
ἐλαττώσεις, cf. Isocr. Paneg. 13, Quint. 4, 1, 8, 9).

Haec medicamenta (ἰατρεύματα, cf. Anax. 31, 9 τὰς ἀπι-
στίας ἰασόμεθα) spernit Aristoteles, nec tamen praeterit (Ar.
Rh. 1, 1, 3. 3, 14, 7, cf. c. 15). A quo illud inter alia de
‘tollenda invidia praeceptum est, ἀντιδιαβάλλειν τὸν διαβάλλοντα.
Praestat exemplum Euripides in Bacchis (266 sq.).

Ad Euripidem accedamus.

Non raro a nuda prothesi incipit (An. 30 init.). Sae-
pissime orator se excusat, orat ut auditores sint benivoli,
sint attenti. Si autem quod ⁴rhetoricus multis praecipit, id
poetam paucissimis absolvere videbis, ne mireris. Omnia
apud poetam in angustum cogi lex operis iubet. Id ipsum
iam multum est, si poeta uno verbo praeceptis obtemperat,
quem non invitum obtemperare constabit. —-

Orationem ἀφροιμίαστον habes in Troadibus (969—70,
Dion. Lys. p. 19, Ar. Rh. 3, 14, 6). Unicum est exemplum:
Hecuba statim a refutatione incipit, sed non sine partitione.
Addere non licet locum ex Supplicibus (409): inter se col-
loqpuntur3 in proximis iam exordium habes (cs. Or. 1177 sq.).
In genus rhetoricum vix cadit oratio eximia Medeae (1'02'1sq.).
Bis λέγοιμ’ ἄν vice prooemii fungitur (Hec. 1132, Suppl. 465).

Nec ea tamen prothesis inornata est. Immo omnibus
modis studet poeta nudam variare propositionem: saepe ab·
esse dicas; adeo faciem mutat. Ab initio prothesis cum
partitione rarior est. Duo exempla exstant in Heraclidis

(134—53 236—7). Saepe pro prothesi stat vox universalis

