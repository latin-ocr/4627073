58

litatem, Honestatem proponit neque tamen in ultimo immo-
ratur, sic Atheniensis eosdem fines aliter tamen ordinatos,
Aequitatem, Honestatem, Utilitatem tractat. Vides utrum-
que ab Aequitate incipere (An. 33, 5 πρῶτον τὸ δίκαιον τα-
κτέον); Demophoon autem sua vice Utilitatem (247) leviter
tantum tangit, quo neque causam infirmet et seni iam deriso
(167) parcat. Et Spartanus et Atheniensis in Aequitate de-
sinunt (δίκης κυρησειν Heracl. 252, τοὺς ἀδικοῦντας Thuc. 1, 86).
Id optime Euripides, quod facit regem ad suos conversum
plura de Honestate dicere; quippe qui nihil ex utilitate
afferre possit, criminantes cives timeat (165—6).

Post species hortandi dehortandique transit Anaximenes
ad species laudandi vituperandique: quas primus Aristoteles
diserte in genere demonstrativo collococavit (Spengel Anax,
99-100, Quint. 3, 4, 9). Anaximenes, ut videtur, eas cum
deliberativo coniunxit. Cuius si causam quaeris, ex Quinti-
liano elicere possis: „An quisquam negaverit Panegyricos
ἐπιδεικτικοὺς esse? Atqui formam suadendi habent et plera-
que de utilitatibus Graeciae loquuntur“ (1b. ξ 14).

Ut Aristoteles, ita Anaximenes tantum de hominibus
laudandis cogitare videtur (c. 4, ξ 1, 2, c. 36 ξ 2 αὐτὸν).
Mire hic tamen loquitur de stemmate hominum et ceterorum
animalium. At rursus Quintilianus de re ipsa: „Quae ma-
teria praecipue quidem in deos et homines cadit, est tamen
et aliorum animalium etiam carentium anima“ (3, 7, 6).
Quod magis mireris, Anaximenes rem non persequitur: nos
memores facit pulveris illius olympici. Cornificius Ciceroque
de hominibus tantum; de rebus omnibus Quintilianus prae-
cipit (Ib.). Patet tamen et hunc et alios non tantum ad
orationes respicere, sed ad communes illos locos (Ib. ξ 27,
28. Cic. Brut. 12, ξ 47). Hoc est illud: „Isocrates in omni
genere in esse laudem ac vituperationem existimavit“ (3, 4,
11). At idem Isocrates indignans invectus est in eos qui

re egregia abusi essent, laudantes res vilissimas, quasi ridi· .

cula graviorum imitatione (Isocr. Hel. ξς 7, 11, 12). Unde
fortasse Anaximenes alia ut infra se posita spernens de ho—
minibus tantum dice‘re maluit.

