3

cabulis apud Platonem elucere videtur: eodem spectat mos
ille nova nomina incudendi ab Aristotele reprehensus (Rh.
3, 13. 5). Sunt qui tradant, seriores illi quidem scriptores,
Coracem jam adultam artem in lucem edidisse: καὶ τὰ μὲν
πρῶτα ἐκάλει προοίμια, τὰ δὲ δεύτερα ἐκάλεσεν ἀγῶνας, τὰ δὲ
τρίτα ἐκάλεσεν ἐπιλόγους (Doxopater Rh. Gr. VI, 13). Eadem
alius auctor iisdem fere verbis refert (Prolegg. in Hermog.
ap. Spengel A. S. p. 25). Extrema tantum aliter sonant:
ἅπερ ἐκάλεσε προοίμιον, διήγησιν, ἀγῶνας, παρέκβασιν, ἐπίλογον.
Mira discrepantia: unde colligas artes Coracis et Tisiae il-
lectas iacere. Nam si ea partium distributio ita appellata,
apud eos scriptores exstitisset, Phaedrus ille in enumeratione
verborum artis propriorum vix neglexisset, ut cuius manibus
Tisiae saltem ars trita esset (Phaedr. 273 A.). Profitetur
idem se nihil nisi pauca nullius momenti praetermittere
(267. D.). Seriem partium natura ipsa praescribit, omnia
subtiliter discreta iam tum esse dubites (Cic. de or. 2, 76.
Arist. S. E. 33, 15).

Isocrates ejusque discipuli orationem in quattuor partes
distribuisse ex verbis Theodectis iam laudatis patet, confir-
matque Dionysius (de Lys. Iudic. Reiske Ο. A. 6, p. 193).
Haec sunt προοίμιον (p. 194) διήγησιν (lb.) πίστεις (197)
ἐπίλογος (199). Quos ita repraesentat Cicero: „Orationis
quot sunt partes? Quattuor. Eorum duae valent ad rem
docendam, narratio et confirmatio; ad impellendos animos
duae, principium et peroratio“ (Part. orat. l, 4). Diony-
sius quintam ponit partem (πρόθεσιν), tenui limite divisam,
quae et prooemio et narrationi affinis, arc-tius tamen illi co-
haereat; et ita esse vel inde colligas quod non idem videtur
orationem esse ἀπροοιμίαστον atque a sola prothesi incipere.
Porro haec prothesis id praestat ut auditor sit docilis, quod
idem prooemii munus est (11).). Ea ante narrationem sedes
Lysiae placuit (μεθόριον . . . . μἡ πρόθεσις p. 194). Quadrupli-
cem divisionem usitatam esse testatur Aristoteles, ipse du-
plicem tantum proponens (Rh. 3, 13) scilicet προοίμιον, πρό-
θεσις, πίστις, ἐπίλογος. Ordinem servat; omittit narrationem,
quae non ‘in omnia orationum genera cadat (3, 16, 11).

1*

