Vita.

Ego, Thomas Miller, natus sum anno 1839 in Leck‚ in
comitatu DonegaL ex septemtrionali Hiberniae parte. Pater,
iam mortuus, Iohn Hamilton, fuit Rector parochiae, et in
rure Decanus: mater, adhuc superstes, Margaret Melville‚ ante
nuptias Irwin cognomen habuit.

Ab anno 1850 usque ad 1857 Londinii commorans, fui
discipulus in schola S. Pauli. Inde continuo Cantabrigiam
discessi in Universitatem et quidem in Collegium SS. Trini-
tatis. Ibi electus in 1860 Scholaris, creatus sum in 1862
Baccalaureus Artium et justum post intervallum Magister
Artium. In 1862 vocatus in Collegium Reginale fui Socius,
Lector in classica Philologica‚ Praelector et Decanus. Inde,
post totum fere annum in Italia absumptum, ab 1867 usque
ad 1880 literas docebam in scholis dictis Haileybury College,
Uppingham‚ University College (Londinii). Inde vocatus in
Novam Zelandiam‚ Rector praefui scholae dictae High School,
Christchuroh.

Denique in 1884 mihi Gottingam adire contigit, ubi me
studia diu remissa retractantem multum debere Professoribus
Goedeke, Heyne, W. Miiller, von Wilamowitz libenter ex

animo profiteor.

