r *„—- ,-

I.
Κέχρηται δὲ καὶ Εὐριπίδης τεχνικῶς τούτῳ τῷ εἴδει
Anaximenes.

In saeculo Periclis tot honestis studiis referto singularis
Rhetoricae felicitas contigit. Primam enim hanc disciplinam
in libro scripto tractabant qui artis rationem atque usum
proponeret et meditationem hominum ad certam praecepto-
rum normam dirigeret. Parva quidem initia erant ex qui-
bus tanta eloquentiae miracula provenirent. At profectus
ille documentum edidit quantum efficerent studia hominum
in unum collata, quae doctrinam a prioribus exceptam con-
tinenter augerent, donec copia ipsa mirationem moveret
(Aristot. S. E. 33. 15).

Euripides fere cum nascente arte natus, cum se studiis
illis multo ardore immiscuisset, ipse quoque plusquam poe-
tae prodesset, in hac re elaboravit. Cuius ex thesauris pauca
depromere mihi in animo est, ut exemplis subiectis vigen-
tem rhetoricam considerare possimus.

Antequam tamen ad Euripidem accedamus, necesse est
artem, qualem ipse didicerit, diligenter intueri. lnique au-
tem accidit ut Artes Jam tum temporis tritae, insectante
Platone, Aristotele emendante, funditus deperierint. Nec
Aristoteli ipsi, qui praecepta omnium priorum conquisita in
unum conduxit, post saeculorum seriem melius successit.
Periit Συναγωγὴ τεχνῶν, quae in causa fuit, ut priores inte-
rirent (Cic Inv. 2, 2, 6). Disiecta tanquam membra, rur-
sus cum multa industria nostra aetate collecta, ita disponere
conatus sum, ut uno sub conspectu, quid ubique poeta secu-
tus sit, commodissime perspici possit. Quam viam Plato
praeivit, nos optime sequemur, ita ut ab exordio profecti,
omnes orationis partes percurramus, donec ad conclusionem

1

